# Kalkulator BMI

Wskaźnik masy ciała (ang. body mass index, BMI), wskaźnik Queteleta II – współczynnik powstały przez podzielenie masy ciała podanej w kilogramach przez kwadrat wysokości podanej w metrach.

Klasyfikacja (zakres wartości) wskaźnika BMI została opracowana wyłącznie dla dorosłych i nie może być stosowana u dzieci. Dla oceny prawidłowego rozwoju dziecka wykorzystuje się siatki centylowe, które powinny być dostosowane dla danej populacji.

Oznaczanie wskaźnika masy ciała ma znaczenie w ocenie zagrożenia chorobami związanymi z nadwagą i otyłością, np. cukrzycą, chorobą niedokrwienną serca, miażdżycą. Przyjmuje się, że wyższe wartość BMI wiążą się ze zwiększonym ryzykiem dla zdrowia i życia.

Klasyfikacja wartości BMI skierowana jest do dorosłych kobiet i mężczyzn. Po obliczeniu swojego wyniku masy ciała należy porównać ją do klasyfikacji otyłości WHO.

Istnieją dwie klasyfikacje naszej masy ciała.

Klasyfikacja podstawowa:

< 18,5 – niedowaga
18,5–24,99 – waga prawidłowa
≥ 25,0 – nadwaga
Klasyfikacja poszerzona:

< 16,0 – wygłodzenie
16,0–16,99 – wychudzenie
17,0–18,49 – niedowaga
18,5–24,99 – waga prawidłowa
25,0–29,99 – nadwaga
30,0–34,99 – otyłość pierwszego stopnia
35,0–39,99 – otyłość drugiego stopnia
≥ 40,0 – otyłość trzeciego stopnia

## Autorzy

- Radosław Beta
- Szymon Hyziak
- Patrycja Wider
- Sebastian Wojtas
